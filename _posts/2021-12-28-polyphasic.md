---
title: "นอนแปดชั่วโมงยังไงให้ได้แค่สี่ชั่วโมง"
tags: Science
cardimage: "images/polyphasic-charts.jpg"
---

ใครที่เคยคิดจะนอนน้อยเพื่อเอาเวลาไปปั่นงาน น่าจะเคยได้ยินคำว่า polyphasic sleep มาแล้วบ้าง

polyphasic sleep คือการแบ่งเวลานอนให้เป็นหลาย ๆ ช่วง ถ้าเป็นคนปกติทั่วไปก็จะนอนครั้งเดียวต่อวันในตอนกลางคืนแบบยาว ๆ (monophasic) บางคนอาจนอนทั้งตอนกลางคืน และนอนงีบแปปเดียวในตอนกลางวัน (biphasic) แต่บางคนอาจจะแบ่งช่วงเวลานอนมากกว่านั้น

ประโยชน์ที่แอบอ้างว่ามีอยู่ของการนอนแบบ polyphasic คือการที่สามารถนอนในจำนวนชั่วโมงที่น้อยลงได้ แต่ยังมีประสิทธิภาพในการทำงานเหมือนเดิมอยู่

สูตรการนอน polyphasic มีหลายแบบมาก ใครที่สนใจแบบไหนก็ลองได้ แต่คิดว่าการจะเลือกเวลานอนแบบ polyphasic ต้องคำนึงถึงปัจจัยหลายอย่าง ไม่ว่าจะเป็นชั่วโมงการทำงานตอนกลางวัน สังคมเพื่อนตอนเลิกงาน เตียงที่ทำงานที่ต้องรอรับตัวเราให้นอนน้อย ๆ แต่นอนแบบมีคุณภาพ ฯลฯ ซึ่งแอบคิดว่านั่นทำให้การนอนแบบ polyphasic ยากกว่าการนอนแบบของพนักงานกะกลางคืนเสียอีก

ความยากอีกอย่างของ polyphasic sleep ยังมีเรื่องที่ว่าคนที่ทำต้องมีวินัยอย่างมาก ถ้าเผลอหลุดจากตารางเวลาเมื่อไหร่ก็อาจทำให้นาฬิกาชีวิต (ที่พังอยู่แล้ว) พังลงไปอีก

เรื่องสูตรการนอนแบบ polyphasic นี้ไม่มีวิทยาศาสตร์ยืนยัน โดยทางวิทยาศาสตร์แบบปลอดภัยไว้ก่อนก็บอกอย่างชัดเจนว่าเราควรนอนอย่างน้อยวันละ 7 ชั่วโมง ซึ่งอ้างอิงตาม CDC ของอเมริกา 

ผู้เขียนเคยดู review การนอนแบบนี้มาหลายบทความหรือวิดีโอมาก พบว่ามีคนลองน้อยคนมาก คนที่ลองและถ่ายคลิป vlog ส่วนใหญ่ก็มักจะล้มเหลวภายในหนึ่งสัปดาห์ โดยฃก็จะบอกเหมือนกันหมดว่าในวันแรกรู้สึกดีมาก หากใครเคยนอนน้อยสักวันสองวันในช่วงเวลาสั้น ๆ น่าจะเคยรู้สึกอะไรแบบนั้นอยู่

สำหรับคนที่อยากอ่าน success story ของการนอนแบบนี้ ให้ไปอ่านใน reddit ดีกว่า ชื่อว่า [r/polyphasic](https://www.reddit.com/r/polyphasic/)

การนอนน้อยมาปั่นงานก็ถือเป็นเรื่องดี แต่จะดีกว่าไหมถ้าเรามีปริมาณงานที่พอเหมาะ แล้วยังพอมีเวลาที่จะไปสังสรรค์ ออกกำลัง ดูทีวี อ่านนิยาย และนอนหลับใต้ผ้าห่มหนา ๆ โดยที่ไม่ต้องกังวลว่ายังมีงานค้างอะไรอยู่ หรือเราต้องตื่นมาในอีกสามชั่วโมง …
