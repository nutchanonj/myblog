---
title: "อย่ายึดในอุดมการณ์ การเมือง หรือบุคคลเลย ยึดมั่นในธรรมเถิด"
tags: Free-Writing
cardimage: "images/no_one_can_be_trusted.jpg"
---

จิตใจของคนเรา บางทีมันก็ซับซ้อนเกินจะบรรยาย

อุตส่าห์ยึดมั่นในอุดมการณ์แทบตาย สุดท้ายผิดหวังทั้งสองฝ่ายคู่

จะด่าคนนั้นคนนี้ก็ด่าไม่ลง เคยเคารพนับถือมากแค่ไหน จิตใจยิ่งหดหู่

เหมือนสามีตนเองไปมีชู้ แต่ตัวเองก็ยังรักอยู่ โงหัวตัวเองไม่ขึ้น

ความเป็นจริง ถ้าปัญญาของคนมันยังพอรื้อฟื้น มองความเป็นจริงได้

ก็จะรู้ไซร้ ว่าใครควรคารโว นิวาโต แต่ใครที่ควรห่างไปให้ไกล

เพราะสุดท้าย ดั่งพุทธธรรมที่ว่า สันโดษในทุกสิ่ง เว้นเพียงสันโดษในธรรม

ยาจกยันเศรษฐี ข้าทาสยันกษัตริย์ ใครจะน่าไว้ใจได้เล่า

แม้แต่ตัวเราเองก็ไม่น่าไว้ใจ กาลเวลาผ่านไป ใจคนหมุนเปลี่ยนแปรผัน

มีเพียงธรรมเท่านั้น ที่ไม่ผันแปร

ผู้ที่มีความสุขที่แท้จริง ไม่จำเป็นต้องเกิดเหตุการณ์ที่ชอบ ก็มีความสุขได้

ผู้ที่ต้องมีเกิดเหตุการณ์แล้วจึงจะมีความสุข จึงไม่ใช่ผู้มีความสุขที่แท้จริง

ยึดมั่นใจอุดมการณ์ทุกสิ่ง ก็ยังไม่เท่ายึดมั่นในธรรม

เพราะธรรมเป็นอกาลิโก

อย่ายึดในอุดมการณ์ การเมือง หรือบุคคลเลย ยึดมั่นในธรรมเถิด

สลิ่ม สามกีบ เป็นหมาทุกตัวแล้วตอนนี้ สาธุ๙๙
