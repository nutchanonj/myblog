---
title: "I'm leaving..."
tags: Rant
cardimage: "images/jackshit.png"
---

อันนี้เป็นแค่เรื่องสมมตินะครับ ไม่ได้อ้างอิงเหตุการณ์ไหนเป็นพิเศษ 

เรื่องแรก สมหญิงเป็นหลานสาวของสมชาย ตอนปี 2112 (สมมติ) สมชายไปแกล้งสมศักดิ์โดยการโยนเขาลงมาจากระเบียงมหาลัยอันดับหนึ่งในดาวกาลานีเซีย ด้วยสาเหตุบางประการที่สมชายเห็นว่าควรแล้ว แต่พอมาสมัยสมหญิง สมหญิงและเพื่อน ๆ ของสมหญิงต่างคิดว่าเรื่องนี้เป็นสิ่งที่ผิด ต่อมาตอนปี 2182 สมชายตายแล้ว สมหญิงตัดสินใจเขียนจดหมายขอโทษสมศักดิ์และครอบครัวของเขา ปรากฏว่าฝั่งญาติของสมชายขู่สมหญิงว่าจะไม่ให้อั่งเปาตอนตรุษจีนกับสมหญิง สมหญิงเลยเขียนจดหมายขอโทษแบบครึ่ง ๆ กลาง ๆ ทำให้เพื่อน ๆ สมหญิงไม่พอใจมาก ๆ ต่อมาสมหญิงบอก “Fuck This Shit!” และเขียนจดหมายของโทษแบบเป็นทางการ ทำให้ทั้งสมหญิงและเพื่อน ๆ ต่างพอใจกันทั้งหมด ส่วนญาติฝั่งสมชายก็ช่างแม่มันเพราะไหน ๆ ก็ใกล้ซี้แหงแก๋อยู่แล้ว จบเรื่องที่หนึ่ง

เรื่องที่สอง สมปองเป็นลูกของสมหมาย สมหมายเคยไปสนับสนุนดาร์ทเวเดอร์จอมเผด็จการของประเทศหนึ่งแถวดาวดาวกาลานีเซีย สมปองไม่ได้สนใจอะไรมาก แต่แน่นอนว่าสมปองรักพ่อของเธอมาก ต่อมาเมื่อสมปองต้องไปเดบิวท์เปิดอัลบั้มใหม่ที่ประเทศหนึ่งแถวดาวคริปตัล ดาวคริปตัลเห็นว่าพ่อเธอเคยสนับสนุนดาร์ทเวเดอร์มาก่อนจึงยังลังเล ต่อมาสมปองก็ “Fuck This Shit!” เช่นเดียวกับสมหญิง และเขียนจดหมายว่าเธอไม่ได้เกี่ยวกับพ่อเรื่องนี้แต่อย่างใด นั่นอาจจะทำให้พ่อของเธอโกรธเกี้ยว แต่เพื่อความฝันของลูกสาวเขาคงจะยอมให้ได้ จบเรื่องที่สอง

เรื่องที่สาม สมรักษ์และสมฤดีต่างก็อยากทำให้ดาวกาลานีเซียได้เจริญรุ่งเรื่องขึ้น แต่ดันไปประท้วงจนผู้ใหญ่บ้านดาวกาลานีเซียไม่พอใจ ก็เลยถูกจำคุกทั้ง ๆ ที่ยังเรียนอยู่ ต่อมาสมฤทัยมาบอกกับสมรักษ์และสมฤดีว่าปล่อยประเทศ เอ้ย ดาวกาลานีเซียไปเถิด สมรักษ์และสมฤดีก็เลยอุทานเป็นเสียงเดียวกันว่า “Fuck This Shit!” และเมื่อออกจากคุกก็เดินทางออกจากดาวกาลานีเซียไป จบเรื่องที่สาม

เรื่องที่สี สมหวังและสมทรงแต่งงานในดาวกาลานีเซียไม่ได้เพราะ เป็นเพศเดียวกันแต่วิทยาศาสตร์ยังเสือกไม่เคยค้นพบว่าเคยมีสัตว์โลกแบบไหนพันธุ์ไหนเคยทำแบบนี้ สมหวังและสมทรงที่เป็นมนุษย์คิดเองได้แบบไม่ต้องใช้ instinct เลยบอกในใจว่า “Fuck This Shit!” แล้วออกจากดาวกาลานีเซียไป จบเรื่องที่สี่

เรื่องที่ห้า ผู้นำดาร์ทเวเดอร์แห่งดาวกาลานีเซียเห็นว่าดาวควรจะมีความเจริญกว่านี้ จึงพยายามให้งบให้เงินคนเก่ง ๆ ไปเรียนอย่างชำนาญและเก่งกาจ หารู้ไหมว่าการกระทำกลับสวนทางกับคำพูด พอมีนักวิจัยบอกว่าของบมากกว่านี้ได้ไหมเสือกบอกว่า “ไม่ค่อยมีงบเรื่องงานวิจัย” แต่ดันมีงบให้ทหารไปเที่ยวระรานดาวดวงอื่น พอถามเกี่ยวกับเรื่องประชาธิปไตยก็เบี่ยงเบนประเด็นแล้วบอกว่า “ต้องรอให้ประชาชนพร้อมกว่านี้” พอถามว่าจะไปดีเบทกับพรรคอื่นไหมก็เสือกไม่ไป เอะอะอะไรก็แจกตัง ๆ ดาร์ทเวเดอร์หารู้ไม่ว่า ถ้าจะดึงคนเก่ง ๆ อยู่ในดาวกาลานีเซียนั้นง่ายมาก ขอให้ฟังเขาบ้าง จริงใจกับเขาบ้าง ซึ่งไม่เคยมีอะไรแบบนั้นเลย

ถ้าอย่างนั้นก็รออีกสักยี่สิบสามสิบปีละกัน เดี๋ยวค่อยกลับมาใหม่ตอนที่กาลานีเซียดีกว่านี้

เอ๊ะ จะมีวันนั้นไหมนะ?

“Fuck This Shit!” อันนี้ผู้เขียนขอพูดเอง จบเรื่องสุดท้าย ...
