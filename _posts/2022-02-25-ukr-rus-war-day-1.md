---
title: "วิเคราะห์สงครามยูเครน (วันเริ่มสงคราม)"
tags: History
cardimage: "images/ajarn-dang-wtf-ru-doing.jpg"
---

สรุปวิเคราะห์สงครามรัสเซีย - ยูเครน (ฉบับคิดเอง) แบบตามทั้งวันทั้งคืนมาหลายวัน

- ไม่มีใครเดาถูกว่าปูตินจะมารุนแรงขนาดนี้
- คิดว่าที่ปูตินมาแรงขนาดนี้เพราะใกล้อำลาตำแหน่งผู้นำ บวกกับอายุที่มากเลยค่อนข้าง (ช่างแม่มัน) ว่าสิ่งที่ทำน่าจะคุ้มค่ากับสิ่งที่กำลังจะเสีย 
- (แต่ความจริงก็ไม่ได้เบาไปกว่าตอนปูตินสั่งบุกเชชเชียช่วงต้น 2000s เลยนะ คงเคยทำมาแล้วเลยคิดว่าทำอีกได้ แต่คราวนี้ full scale ของจริง)
- เป็นการโยนหินถามทางจากทั้งสองฝ่าย
    - ฝ่ายหนึ่งโยนถามทางตอนที่จะเอายูเครนเข้านาโต้ เหมือนเผลอปาก้อนกรวดใส่สวนบ้านปูติน
    - อีกฝั่งโยนถามทางตอนที่บุกยูเครน เหมือนปูตินตั้งใจปาหินใส่หัวยูเครนตรง ๆ แล้วดูปฏิกิริยาว่าเพื่อนยูเครนจะมาต่อยปูตินกลับไหม
- (โฆษกรัสเซียบอกมาว่าที่ปูตินบุกหนักขนาดนี้เพราะวันนั้นเซเลนสกี้บอกว่ามีแนวคิดจะติดตั้งนิวเคลียร์ปกป้องตัวเอง ปูตินเลยเปลี่ยนใจมาบุกหนักแม่งเลย แต่ก็ไม่ยุติธรรมกับยูเครนอยู่ดีป่ะ 555)
- คิดว่าการบุกยูเครนครั้งนี้น่าจะเป็นบรรทัดฐานใหม่ของโลกยุคใหม่เลยว่า ถ้าเจออะไรแบบนี้แล้วแต่ละชาติจะ react ยังไง (ซึ่งก็ได้ผลลัพธ์ออกมาอย่างน่าผิดหวังแต่ไม่ค่อยแปลกใจ ว่า ทำห่าอะไรไม่ได้เลย) 
- ที่น่าประหลาดใจกว่ากรณีความไม่สงบในแถบตะวันออกกลางก็คือ ประเทศยูเครนเป็นส่วนหนึ่งของยุโรป ถึงแม้ว่ายังไม่เข้า NATO แต่การบุกของรัสเซียครั้งนี้ก็เหมือนเอาปืนจ่อคอหอย NATO เหมือนกัน แต่ทุกอย่างกลับดูมึนตึงและเหมือนเป็นการยอมรับความจริงที่ว่า สุดท้ายคนที่ได้เปรียบคือคนที่ยอมเจ็บตัวที่สุด
- ชอบคำพูดที่ว่า "ให้รักษาความสัมพันธ์อันดีกับเพื่อนแดนใกล้ ดีกว่าไปคบเพื่อนที่สนิทมาก ๆ แต่อยู่แดนไกล" เพราะสุดท้ายแล้วประเทศที่มีผลกระทบมากที่สุดก็อยู่ใกล้ ๆ นี่แหละ ประเทศไกล ๆ มาช่วยยาก
- เซเลนสกี้เดาผิดไปมากว่าอเมริกากับ NATO จะมาช่วย แต่ความจริงก็คงเหมือนกับรุกชนรุก คือมันกินกันไม่ได้ (ไม่อย่างนั้นเรื่องใหญ่)
- ถ้าเปรียบเทียบกับตอนยุคล่าอาณานิคมก็คงเหมือนกับหลาย ๆ ประเทศในแถบเอเชียตอนนั้นที่คิดว่าถ้าไปตีสนิทกับอังกฤษคงกันฝรั่งเศสไว้ได้ หรือถ้าตีสนิทกับฝรั่งเศสก็คงกั้นอังกฤษได้ แต่ความจริงคือคุณสองประเทศนี้มันฮั้วกันแต่แรกแล้ว สยามตอนนั้นเลยไปตีสนิทกับจักรวรรดิรัสเซียแทน
- ส่วนตัว ไม่เห็นด้วยที่ปูตินมาแรงขนาดนี้ แต่ก็ไม่ชอบเซเลนสกี้เหมือนกันที่ประเมินปูตินต่ำเกินไป และก็ประเมินชาติตะวันตกในทางที่ดีเลิศประเสริฐศรีเกินไป
- ความจริงยูเครนไม่ได้ผิดในสถานการณ์นี้เลยนะ ถ้าเปรียบเทียบก็เหมือนกับ
    - นาย A ที่เคยสนิทกับนาย B มานาน อยู่มาวันหนึ่งนาย B ก็ทำร้ายนาย A ครั้งหนึ่ง (เอาไครเมียไป) นาย A เลยตัดสินใจไปคบกับกลุ่มเพื่อน C ที่เป็นศัตรูตัวฉกาจกับ B แต่แทนที่ B จะปล่อย กลับไม่ปล่อย แต่ดูเหมือนว่า A จะไม่แคร์ B เอาเสียเลย สุดท้ายพอ B มาต่อย A จนเลือดอาบ นาย A ไปขอร้องพวก C ให้มาช่วย แต่พวก C ทำได้แค่ด่า B กับไม่คบกับ B แต่พวก C ไม่กล้าไปต่อย B กลับ เพราะกลัวว่าตัวเองจะต้องจมูกหักเหมือนกัน
    - สุดท้ายก็ไม่อยากที่จะบอกแบบสรุปสั้น ๆ ว่านาย A ซวยที่ต้องสนิทกับนาย B แต่นาย A ก็ยังคิดผิดมากที่ไปคบกับพวกเพื่อน C แบบที่หวังว่าจะมาปกป้องจากนาย B ทั้ง ๆ ที่ความจริงแล้วพวกเพื่อน C นั้นแหละที่เห็นว่านาย A เป็นคนที่เป็นตัวแทนในการโยนหินถามทางเข้าบ้านนาย B กลับก็แค่นั้น
- ไม่ชอบเซเลนสกี้เลยที่ downplay เรื่องนี้มาจนวินาทีสุดท้าย (ผมเอาอยู่ --- เอาอยู่เหี้ยอะไร 555) ความจริงควรออกกฎอัยการศึกตั้งแต่ตอนที่รัสเซียประกาศยอมรับดอนบาสเป็นรัฐอิสระแล้ว หรือถึงวันนั้นจะคิดไม่ทัน ก็ควรจะมาคิดทันตอนที่วุฒิสภารัสเซียอนุญาตให้เคลื่อนทหารมาใช้นอกดินแดนรัสเซีย (เวลาห่างกันประมาณตั้งเกือบ 12 ชั่วโมง ทำไมช่วงนั้นไม่รีบประชุม + สั่งอพยพประชาชน + เกณฑ์พล ??? เป็นปธน.ยูเครนที่คิดช้าเหมือนอนุทิน...)

ส่วนเรื่องที่ว่าจีนจะเอาบรรทัดฐานนี้ไปบุกไต้หวันไหม
- จีนคิดว่าไต้หวันเป็นของจีนอยู่แล้ว เพราะฉะนั้นไม่เรียกว่าเป็นการรุกราน (มั้ง)
- บทวิเคราะห์บอกไปในทางเดียวกันว่า จีนกึ่ง ๆ สงวนท่าทีในเรื่องนี้ว่ารัสเซียบุกยูเครนเป็นเรื่องเหมาะสมไหม เพราะถึงแม้ว่ารัสเซียจะเป็นเพื่อนสนิทจีน แต่การอ้างว่าบุกไปเพื่อปกป้องคนในกลุ่มแบ่งแยกดินแดน ก็เหมือนบอกนานาชาติแบบกราย ๆ ว่า "ถ้าอเมริกามาช่วยไต้หวันก็เหมือนรัสเซียมาช่วยดอนบาส" ซึ่งจีน say no to this
- แต่แน่นอนว่า ถ้านาย Xi เห็นอะไรแบบนี้ ก็คงจะจดจำและนำไปใช้เหมือนกันว่า ขนาดบุกยูเครนยังง่ายแค่นี้ บุกไต้หวันก็คงไม่ยากขึ้นมากนัก (ส่งขีปนาวุธไปยิงใส่ บลา ๆ ๆ แทบจะยังไม่ต้องส่งทหารเข้าไปก็ชิบหายทั้งประเทศแล้ว)
- แต่อย่าลืมว่า 1. ไต้หวันมีสนธิสัญญากับอเมริกาว่าอเมริกาต้องปกป้องไต้หวันกราย ๆ กับ 2. ไต้หวันผลิตสินค้าเทคโนโลยีเยอะมาก ๆ ๆ ๆ มากขนาดที่ว่าถ้ามีสงครามน่าจะชะงักไปทั้งโลกกว่าตอนนี้อีก

ความเห็นส่วนตัว
- ปูตินทำแรงเกินไปมาก ควรประณาม
- ปธน. ยูเครนคิดน้อยเกินไปจริง ๆ ในเรื่องนี้ (ถึงรัสเซียจะทำเกินความคาดหมายแต่ก็ไม่ควรจะนิ่งนอนใจจนวินาทีสุดท้าย)
- คนที่คิดว่าจะมาช่วยก็ทำอะไรไม่ได้เพราะกลัวเกิดสงครามโลก

สรุปแบบสั้น ๆ ---

อตตาหิ อตตโน นาโถ อย่าไปเชื่อว่าสุดท้ายจะมีคนมาช่วยเรา

อาเมน ขอพระเจ้าคุ้มครอง

ส่วนภาพด้านบนคือสิ่งที่อยากบอกปูติน