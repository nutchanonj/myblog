---
title: "วิเคราะห์ตัวละคร Mr.Peanutbutter ในเรื่อง BoJack Horseman"
tags: American-Series
cardimage: "images/mr_peanutbutter.jpg"
---

ถ้าใครเคยมีเพื่อนคนหนึ่ง ที่เขามักจะเฮฮาได้ตลอดเวลา เป็นคนที่เข้าหาสังคมได้สุด ๆ เหมือนกับว่าอายุของเขาสามารถค้างที่วัยเด็กหรือวัยรุ่นตลอดเวลาได้ เป็นคนที่เมื่อเข้าไปอยู่ในสถานการณ์ที่ตึงเครียด ก็กลับทำให้กลายเป็นสถานการณ์ที่มีสีสัน เป็นคนที่มักจะเป็นผู้นำในสถานการณ์ต่าง ๆ ถ้าชีวิตเคยเจอคนแบบนี้

... คงนึกถึง Mr.Peanutbutter เป็นคนแรก …

ในเรื่องของ BoJack Horseman นั้น Mr.Peanutbutter ถูก depict ให้เป็นสุนัขพันธุ์ Labrador Retriever ซึ่งนิสัยของมันก็จะขี้เล่นอยู่แล้ว การที่ซีรีย์นี้เอาสมบัติของสัตว์จริง ๆ มา personified จึงทำให้เราเข้าถึงทันทีว่า ไอ้คนนี้มันต้องมีนิสัยแบบนี้แน่ ๆ

เริ่มเรื่องมา Mr.Peanutbutter เป็นสามีของ Diane Nguyen (ซึ่งเป็นคู่ที่ดูขัดแย้งกันมาก คนหนึ่งเป็นสาย extrovert จ๋า อีกคนเป็นสาย introvert จ๋า) ในช่วงแรกทั้งคู่ก็รักกันดีมาก และช่วงแรก BoJack ก็ค่อนข้างที่จะอิจฉา Mr.Peanutbutter มาก ๆ เพราะ Mr.Peanutbutter ดูมี charismatics เยอะมาก ๆ ซึ่งเป็นสิ่งที่ BoJack เขาไม่มี (ใครมันจะเฮฮาตลอดเวลาได้ฟะ) 

แต่ซีรีย์นี้ไม่ได้ depict เฉพาะด้านที่ดีของ Mr.Peanutbutter เสมอไป แน่นอนว่าการเป็นคนที่เฮฮาตลอดเวลาน่าจะเป็นเรื่องที่ดี แต่ถ้านิสัยนั้นทำให้เขาเป็นคนที่หลีกเลี่ยงการเผชิญหน้าตลอดเวลา มันก็จะกลายเป็นเรื่องที่ไม่ดี

ช่วงแรกที่ซีรีย์เริ่มแสดงความไม่ดีในนิสัยของ Mr.Peanutbutter เป็นตอนที่ Diane กำลังคิดจะเลิกรากับ Mr.Peanutbutter เพราะเธอไม่ชอบการที่เขามักจะบอกรักเธอโดยการ Surprised เธอด้วยของต่าง ๆ หรือด้วยการทำชีวิตของทั้งสองให้เหมือนซิตคอม แน่นอนว่า Diane พยายามจะบอกเขาหลายรอบในเรื่องนี้ แต่เขาก็ไม่เคยฟังเพราะคิดว่ามันน่าจะเป็นสิ่งที่เธอชอบ (ก็บอกแล้วว่ากุไม่ชอบ 555) (เราว่าข้อเสียอีกอย่างของนิสัยนี้คือคิดว่าคนมักจะชอบสิ่งที่เราชอบ แล้วพอไม่ชอบอะไรเขาจะเบี่ยงเบนความรู้สึกแย่นั้นโดยการไม่สนใจฟัง) สุดท้ายก็เลิกรากันไป 

ช่วงที่สองน่าจะเป็นตอนที่ Mr.Peanutbutter เริ่มหาแฟนใหม่ ซึ่งเขามักจะหาแฟนที่เด็กกว่าเขามาก ๆ จนช่วงที่เขาทะเลาะกับแฟนใหม่ที่ชื่อว่า Pickle นั้น Diane ก็เลยไปคุยกับ Mr.Peanutbutter ให้ “โตขึ้นสักทีโว้ย!!!” (มีคนวิเคราะห์ว่าสาเหตุหนึ่งที่ Mr.Peanutbutter ไม่สามารถมีความรักกับคนอายุเท่าเขาได้เพราะเขาไม่อยาก Hold Accountable กับหลาย ๆ เรื่องในชีวิตที่ผู้ใหญ่เขาทำกัน ไม่ว่าจะเป็นเรื่องเงินหรือเรื่องครอบครัว เรื่องลูก แต่ถ้าคบกับคนวัยสาว ๆ แค่ซื้อของอะไรให้ ทำอะไรให้เล็กน้อยไปเรื่อย ๆ ก็มีความสุขกับความรักนั้นแล้ว)

สุดท้ายเป็นตอนที่ Mr.Peanutbutter ดันกลับไปมีอะไรกับ Diane อีกรอบหนึ่ง (ก็คือ cheat แฟนใหม่ของเขา) เขาดันไม่กล้าบอกสักทีว่าเขาไปมีอะไรกับ Diane จนพอคิดจะกลับไปปรึกษากับ Diane เรื่องที่จะบอกความจริงยังไงกับแฟนเขาดี เขาก็ดั้นไปมีอะไรกับ Diane อีกรอบหนึ่ง กว่าจะบอกความจริงกับ Pickle ก็ปาเข้าไปช่วงที่กำลังจะแต่งงานกับเธอ คราวนี้เรื่องก็แดงขึ้นมา Mr.Peanutbutter ก็เลยเจรจากับ Pickle ว่า ก็ถ้าเขา cheat เธอแล้ว เธอก็ cheat เขากลับก็ได้ จะได้แฟร์ ๆ กัน (ซึ่งเป็นวิธีการที่เหี้ยมาก แต่ก็หลีกเลี่ยงสิ่งที่อาจทำให้เขาเจ็บปวดที่สุด คือการเลิกราอีกครั้ง) Pickle ก็เลยไปหาคู่นอนใหม่ไปเรื่อย ๆ จนสุดท้ายก็เจอคนที่ใช่จริง ๆ ก็เลยเลิกกับ Mr.Peanutbutter ไป (ก็เลิกอยู่ดี)

ยังมีเรื่องอื่นอีกซึ่งอาจจะเล็ก ๆ น้อย ๆ ที่อาจจะทำให้เขาเกิดนิสัยแบบนี้ขึ้นมา เช่น ตอนที่พ่อแม่ของ Mr.Peanutbutter ตาย พี่ชายของเขาก็โกหกว่าความจริงแล้วพ่อแม่เขาย้ายไปอยู่เมืองทุ่งหญ้าที่ไกลแสนไกล จนเขาได้รู้ทีหลังช่วงที่อยู่กองถ่าย หรือตอนช่วงที่พี่ชายเขาเป็นมะเร็งระยะสุดท้าย กว่าจะยอมบอก Mr.Peanutbutter ก็ใกล้ตายแล้ว จนทำให้เป็นซึมเศร้าไปช่วงหนึ่ง

มีหลายคนที่วิเคราะห์ว่าการที่ Mr.Peanutbutter สามารถหลบเลี่ยงผลของการกระทำของตัวเองเพราะนิสัยที่เฮฮาตลอดนั้นอาจทำให้เขามีแนวคิดแบบ positive nihilism หรือการที่คิดว่าสุดท้ายแล้วเรื่องทุกอยางก็จะจบลงด้วยดีเอง ยกตัวอย่างเช่นตอนที่ประกาศผลรางวัลผิดว่า BoJack ได้รางวัล แตความจริงแล้วเป็นคนอื่นที่ได้ ทำให้ BoJack เสียใจมาก แต่ Mr.Peanutbutter ไม่ได้รู้สึกอะไรเพราะคิดว่าเดี๋ยวทุกคนก็น่าจะทำให้ได้เองในตอนสุดท้าย

แต่อีกแง่มุมหนึ่ง เราคิดว่านิสัยของ Mr.Peanutbutter ก็เป็นนิสัยที่ดีเหมือนกัน พอเขาไม่อยากให้มีใครที่เขาสนิทด้วยเป็นทุกข์ เขาเลยพยายามที่จะเป็นเพื่อนกับทุกคนที่เขาต้องการ ช่วงสุดท้ายที่ BoJack ติดคุกและมีวันที่คุกยอมปล่อยออกมาให้ไปงานแต่งของเพื่อนร่วมงานเก่า Mr.Peanutbutter ก็เป็นคนที่พาเขาไปตัดสูทและขับรถไปส่งที่งานแต่งให้ แน่นอนว่าพอไปถึงงานแต่ง เขาก็ดันตื่นเต้นกับงานจนทิ้ง BoJack ให้เหงาอยู่คนเดียวอยู่ดี แต่ก็นับว่าช่วงที่ BoJack ตกระกำลำบากจนถูกยึดบ้าน และเป็นช่วงที่สังคมรังเกียจเขา คนที่เป็นเพื่อนยามยากที่ดีที่สุดคือ Mr.Peanutbutter
