---
title: "รีวิว เรื่อง The Tatami Galaxy"
tags: Anime
cardimage: "images/The_Tatami_Galaxy.jpg"
---

(สัญญาว่าจะสปอยล์ให้น้อยที่สุด 555)

เป็นซีรีย์อนิเมะญี่ปุ่น ยาวสิบเอ็ดตอน ตอนละประมาณหนึ่งชั่วโมง เรื่องเกี่ยวกับชายหนุ่มคนหนึ่ง (ในอนิเมะไม่ได้บอกชื่อ ขอเรียกว่า Watashi ละกัน) ที่เพิ่งเข้ามหาวิทยาลัยมาตอนปีหนึ่ง ด้วยความที่เขารู้สึกว่าชีวิตช่วงม.ปลายเขามันช่างน่าเบื่อเหลือเกิน 

พอตอนที่เข้าปีหนึ่งมาจึงพยายามเข้าชมรมที่คิดว่าเจ๋งแจ๋วสำหรับตัวเองมากที่สุด เพื่อที่จะได้ใช้ชีวิตปีหนึ่งเหมือนกับ "rose-colored campus life" (มันแปลแบบนี้จริง ๆ) แต่สุดท้ายชีวิตปีหนึ่งของเขาก็กลับพังครืนอย่างไม่เป็นท่า

อนิเมะเรื่องนี้ แต่ละตอนจะเป็นอารมณ์ว่า Watashi จะเข้าชมรมหนึ่งในมหาวิทยาลัย แต่สุดท้ายก็จะไม่ได้ประสบความสำเร็จในชมรมนั้นอย่างที่คิด และก็จะไม่ได้มีชีวิตในมหาลัยที่ดีอย่างที่ฝัน แล้วทุกครั้งเขาก็จะเจอกับเพื่อนที่ชื่อว่า “Ozu” ที่ Watashi จะบรรยายว่าเป็นคนที่ทำให้ชีวิตเขาล้มเหลวตลอด พอต่อมาเขาก็จะได้เจอกับ “Akashi” นักเรียนหญิงปีสองของคณะวิศวะที่เขาจะตกหลุมรัก และพอใกล้จบตอนเขาก็จะเจอกับหมอผีคนหนึ่ง ที่จะบอกว่าชีวิตเขามีโอกาสอยู่ตรงหน้าแล้ว ให้มองให้ดีว่าควรจะทำอะไร ก่อนที่จะเก็บตัง 100 เยนเป็นค่าดูดวง และหลังจากนั้น Watashi จะกลับไปที่ห้อง 4.5 ผื่นเสื่อทาทามิอีกครั้ง บ่นกับชีวิตตัวเอง ก่อนที่นาฬิกาชีวิตของเขาจะย้อนกลับไปให้เขาใช้ชีวิตตอนปีหนึ่งอีกรอบหนึ่ง

พอตอนต่อมา และตอนต่อ ๆ มา ก็จะเป็น plot ประมาณนี้วนซ้ำไปเรื่อย ๆ Watashi จะเข้าชมรมหนึ่งในมหาวิทยาลัย แต่สุดท้ายก็จะไม่ได้ประสบความสำเร็จในชมรมนั้นอย่างที่คิด แล้วทุกครั้ง ... วนไป จนไปเจอกับหมอผีคนเดิมที่บอกว่าโอกาสอยู่ตรงหน้าแล้ว ก่อนที่จะเก็บตัง 200 เยน และก็เพิ่มเป็น 300, 400, … ไปเรื่อย ๆ ตามจำนวนตอนของอนิเมะเรื่องนี้

สุดท้ายเรื่องนี้ตอนก่อนจบ (ซึ่งรู้สึกว่าเป็นตอนที่ดีสัส ๆ) Watashi ก็ตัดสินใจไม่เข้าชมรมอะไรเลย ขอเก็บตัวแต่ในห้อง 4.5 ผื่นเสื่อทาทามิอย่างเดียวดีกว่า ก่อนที่เขาจะเริ่มเข้าไปยัง parallel universe แต่ละห้องของเขา และเขาก็พบว่าชีวิตของเขาในแต่ละแบบก็ไม่ได้ต่างกันมาก เขาเริ่มพบว่าทุกครั้ง เขาจะเจอของที่หล่นหายของ Akashi เก็บไว้ที่ห้องเขา แล้วเขาก็พบว่าทุกครั้งที่เขาโดดเดี่ยว คนที่จะอยู่กับเขาเสมอคือ Ozu หลังจากนั้นตอนจบของเรื่องนี้เขาก็ถูกย้อนเวลากลับไปถึงตอนแรกของอนิเมะอีกครั้ง เขาตัดสินใจบอกรักกับ Akashi และก็เริ่มให้ความจริงใจกับ Ozu เป็นครั้งแรก (เหมือนอนิเมะเรื่องนี้สิบตอนแรกจะมองจากมุมมองของ Watashi ตลอด แต่พอตอนสุดท้ายจะเริ่มมองตามความจริง และเราจะเริ่มเห็นว่า Ozu ไม่ได้เลวร้ายเหมือนที่ Watashi เล่ามาตลอด)

เรื่องนี้อยากเอาคำพูดของตัวละครคนหนึ่งมามาก เขาเป็นรุ่นพี่ที่เรียนไม่จบสักที และเป็นคนที่ Watashi อาศัยด้วย เขาบอกว่า 

“The root of all your evils is in always relying on one of your other possibilities to get your wish. You must accept that you are the person here, now, and that you cannot become anyone else other than that person”

“รากของความชั่วร้ายของคุณคือการที่คุณเอาแต่คิดว่า “ถ้ารู้อย่างนี้เป็นแบบคนอื่นจะดีกว่า” เพื่อที่จะบรรลุความต้องการของตัวเอง ทั้งที่ความจริงแล้วคุณควรยอมรับว่าคุณก็เป็นตัวคุณเองแหละ ไม่ว่าตอนนี้ ตอนไหน และคุณไม่สามารถเป็นคนอื่นได้นอกจากตัวคุณเอง”

เรื่องนี้เป็นเรื่องที่เราดูแล้วอ่านวิเคราะห์ใน Reddit ต่อแล้วมันมาก เขาบอกว่าอีกเหตุผลหนึ่งที่ทุกครั้งที่ Watashi เจอหมอผีแล้วหมอผีเก็บเงินแพงขึ้นเรื่อย ๆ เพราะว่าการเตือนของหมอผีแต่ละครั้ง แล้ว Watashi ยังคิดเองไม่ได้ ทำให้เขาต้องเสียเวลาชีวิตตัวเองมากขึ้นเรื่อย ๆ 

ซึ่งเปรียบเหมือนกับการที่ราคาของการเพ้อฝันถึงสิ่งที่ดีกว่าโดยที่ไม่คว้าโอกาสที่อยู่ตรงหน้าก็มีราคาที่แพงขึ้นเช่นกัน

เราว่าที่เรื่องนี้คนดูน้อยเพราะว่ามันดูยากประมาณหนึ่งเลยนะ พอตอนแรกที่ขึ้นมาปุ๊บพ Watashi แม่งก็พูดเร็วฟ้าแลบเหมือนไม่มี air time จนขนาดว่าเราที่ตอนแรกจะดูซับอังกฤษยังต้องเปลี่ยนเป็นซับไทย พอเป็นซับไทยก็เสือกอ่านไม่ทันอีก 555 

คะแนน: 4.5/5 ผืนเสื่อ

เหตุผลที่ดูเรื่องนี้: ชอบเพลง EP ของเรื่องนี้มาก ๆ และก็ชอบแอนิเมชันห้องต่าง ๆ คือแค่ดู EP ก็รู้ว่าเรื่องนี้แม่งต้องเจ๋งมากแน่ ๆ แนะนำว่า ไปดูวววว เรื่องไม่ยาวมาก ดูแปปเดียวจบ 
