---
title: "พระพุทธเจ้าในชาติปางก่อนเคยฆ่าตัวตายหรือไม่"
tags: Buddhism
cardimage: "images/chadok.jpg"
---

ยาวไปไม่อ่าน: ตอบสั้น ๆ ว่า “เคย แต่ไม่สำเร็จ”

ตอนนี้มีข่าวการฆ่าตัวตายในไทยเป็นจำนวนมาก สำหรับ สถิติการฆ่าตัวตายของประเทศไทยอยู่ที่ 7.6 คนต่อประชากรแสนคน (ปี 2563) ซึ่งเป็นอันดับที่ 99 ของโลก

ในพระพุทธศาสนากล่าวว่าการฆ่าตัวตายถือเป็นเรื่องที่ไม่ดี แต่เรื่องนิทานชาดกของชาติต่าง ๆ ของพระพุทธเจ้า กลับมีเรื่องการฆ่าตัวตายอยู่หนึ่งเรื่องชาดกเช่นกัน โดยชาตินั้นถูกบันทึกเอาไว้อยู่ในเรื่องของ “สสปัณฑิตชาดก”

เรื่องนี้เล่าโดยย่อก็คือ กระต่าย นาก ลิง เป็นเพื่อนกัน พอใกล้ถึงวันพระทั้งสามก็สัญญาว่าจะหาอาหารมาให้คนขอทาน นากหาได้ ลิงหากได้ แต่กระต่ายหาไม่ได้ เลยกะว่าจะให้เนื้อตัวเองแทน ท้าวสักกะที่อยู่บนสวรรค์ก็อยากลองใจกระต่าย ลงมาแปลงกายเป็นพราหมณ์มาขอข้าว นากมีให้ ลิงมีให้ ส่วนกระต่ายอินดี้จัดบอกว่าสุมไฟเลยเดี๋ยวเรากระโดลงไปแล้วกินเนื้อเราได้เลยนะ ท้าวสักกะก็ทำจริง กระต่ายก็เสือกกระโดดจริง 

แต่ดันเป็นไฟปลอมขึ้นมา ท้าวสักกะบอกว่าแค่ลองใจเฉย ๆ จบเรื่องชาดก

Spoiler Alert: กระต่ายก็คือพระพุทธเจ้าในชาติปางก่อนนั่นเอง

ไม่ว่าอย่างไรก็ตาม ในทางพระพุทธศาสนา การฆ่าตัวตายก็เป็นเรื่องที่ผิดอยู่ดี ในพระวินัยปิฎกได้เขียนอย่างชัดเจนสำหรับวินัยสงฆ์ว่าห้ามพระสงฆ์ฆ่าสัตว์ ไม่ว่าจะเป็นตนเองหรือผู้อื่น เหตุเพราะเคยมีเหตุการณ์ในสมัยพุทธกาลว่ามีพระสงฆ์องค์หนึ่งตัดสินใจกระโดดหน้าผาตาย แต่ดันตกไปทับร่างของช่างคนหนึ่งที่อยู่ด้านล่างตายแทน (แต่ตัวเองไม่ตาย) พระพุทธเจ้าตัดสินว่าพระสงฆ์องค์นี้ไม่จำเป็นต้องอาบัติเพราะไม่ได้เจตนาฆ่าคนที่อยู่ด้านล่าง แต่ก็กำหนดศีลใหม่ขึ้นมาทันทีว่าพระสงฆ์ห้ามฆ่าตัวตายเพื่อป้องกันเหตุการณ์แบบเดียวกันที่อาจเกิดขึ้นได้ในอนาคต

อีกเรื่องที่สำคัญก็คือ ในพระพุทธศาสนาไม่ได้กล่าวว่าการฆ่าตัวตายเป็นอนันตริยกรรม (กรรมหนักที่ส่งผลทันที และทำให้ตกนรกเท่านั้น ได้แก่ฆ่าพ่อฆ่าแม่ ทำพระสงฆ์แตกแยก ทำพระพุทธเจ้าห้อเลือด) ซึ่งเป็นเรื่องที่เข้าใจผิดกันอย่างมากว่าการฆ่าตัวตายในพุทธศาสนาจะทำให้ตกนรกแบบไม่ได้ผุดไม่ได้เกิด

ปัจจุบัน การถกเถียงว่าการฆ่าตัวตายควรเป็นสิทธิส่วนบุคคลหรือไม่ ก็ยังเป็นเรื่องที่คุกกรุ่น แต่ไม่ว่าอย่างไรก็ตาม การปลิดชีวิตตนเองนั้นเป็นสิ่งเดียวที่วิทยาศาสตร์ไม่สามารถทำการแก้ไขคนตายแล้วฟื้นมาได้ ไม่ว่าจะพยายามมากเพียงใดก็ตาม แตกต่างจากความผิดพลาดอื่น ๆ ที่ยังสามารถแก้ไขได้ ตราบได้ที่เรายังไม่ตาย
