---
title: "กฎหมายจะศักดิ์สิทธิ์ถ้าใช้ตามเจตนารมณ์ ไม่ใช่ตามอารมณ์ของใครบางคน"
tags: Free-Writing
cardimage: "images/constitution-court.jpg"
---

ส่วนตัว เคยเรียนกฎหมายเบื้องต้น เป็นวิชาเลือกของจุฬา

จำได้ว่าอาจารย์เคยสอนเรื่องหนึ่งที่ยังตราตรึงในสมองส่วนหน้า

ว่า กฎหมาย ควรตัดสินตามเจตนารมณ์ของกฎหมาย

เช่น สมาชิกสภาไม่ควรมีคดีติดตัว เพราะเป็นตำแหน่งที่สูงส่ง เป็นตัวแทนประชาชน ทำหน้าที่ออกกฎหมาย

หรือ สมาชิกสภาไม่ควรถือหุ้นสื่อ เพราะอาจครอบงำการตัดสินใจเลือกตั้งของประชาชน

แต่เหมือนตอนนี้ เห็นผู้ใช้กฎหมายทั้งหลายกำลังตัดสินเรื่องหลาย ๆ อย่าง เหมือนเล่นเกมการ์ดยูกิ

ทำเหมือนกฎหมายต่าง ๆ เป็นแค่ไพ่ที่ต้องใช้ลงในแต่ละตา

ถ้าไพ่ใบไหนได้เปรียบ ก็ใช้ใบนั้น ไพ่ไหนที่เสียเปรียบก็ไม่พูดถึงมันเลย ซุกไว้ใต้พรม

แต่กฎหมายก็คือกฎหมาย ไม่ใช่ไพ่แต่ละใบที่จะพลิกหงายตอนไหนก็ได้

นักการเมืองท่านหนึ่ง ค้ายาที่ต่างประเทศ แต่ไม่ผิดเพราะถือว่าประเทศเขาไม่ใช่ประเทศเรา เอากฎหมายบ้านอื่นมาใช้จะถือว่าเสียเอกราช ลองคิดดูด้วยสามัญสำนึกว่า ตามเจตนารมณ์ของกฎหมายหรือไม่

นักการเมืองท่านหนึ่ง ถือหุ้นสื่อที่ไม่ได้ทำการมาเป็นสิบปี กลับกลายเป็นผิด ลองคิดดูด้วยสามัญสำนึกว่า ตามเจตนารมณ์ของกฎหมายหรือไม่

กฎหมายจะศักดิ์สิทธิ์ถ้าใช้ตามเจตนารมณ์ ไม่ใช่ตามอารมณ์ของใครบางคน

ประเทศจะสงบสุขได้ ถ้ากฎหมายศักดิ์สิทธิ์
