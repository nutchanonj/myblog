---
title: "วิเคราะห์สงครามยูเครน (วันที่ 10)"
tags: History
cardimage: "images/ukr-rus-war-day-10.png"
---

พูดถึงเรื่องนี้แล้วนึกถึงสมัยตอนที่ ร.5 ยอมเสียดินแดนให้ฝั่งฝรั่งเศส

ตอนนั้น ร.5 ท่านเขียนกลอนไว้ในพระนิพนธ์ชิ้นหนึ่ง (จำไม่ได้ว่าชื่ออะไร แต่จำได้แค่ว่าเขียนไว้หลังเหตุการณ์ ร.ศ.112) ท่านเขียนเชิงเศร้าเสียพระทัยว่าไม่สามารถรักษาดินแดนไว้ได้ แล้วก็บอกว่าลูกหลานสมัยหน้า ๆ ไปคงจะก่นด่าท่านอยากหนักว่าเป็นพวกขายชาติ เหมือนกับสมัยที่พระเจ้าอุทุมพรกับพระเจ้าเอกทัศน์ไม่สามารถรักษาอยุธยาจากพม่าได้

ตอนนั้นเหมือนว่า ร.5 จะเครียดจนป่วยหนัก แต่ก็ผ่านตอนนั้นมาได้

ท่านคงไม่เชื่อว่าสิ่งที่ท่านทำจะมีคนรุ่นหลังหลายคนบอกว่าเป็นกุศโลบายที่ดีมาก เพราะคนสยามที่ตายจากสงครามตอนนั้นแทบไม่มี แถมยังรักษาเอกราชไว้ได้จากตะวันตก

กลับมา เรื่องยูเครนควรจะยอมให้รัสเซียไหม ส่วนตัวคิดว่าถ้าแคร์เรื่องเศรษฐกิจของประเทศตัวเองก็ยอมไปเถอะ ส่วนเรื่องใครจะด่า ปธน. ยูเครน ก็คงจะบอกว่า

- คนในประเทศยูเครนเองคงมีแค่พวก patriotic มาก ๆ ที่ด่า ปธน. แหละ แต่แอบคิดว่าทั้งประเทศคงเหนื่อยจากสงครามสิบกว่าวันนี้มามากแล้ว 
- อเมริกา กับ nato ถ้าด่ายูเครนมา กุขอด่ากลับ นอกจาก sanction แล้วก็ไม่เห็นว่าจะช่วยอะไรเพิ่มได้เลย
- เรื่องที่ว่ายอมแล้วจะเป็นแบบอย่างให้ชาติอื่นทำตาม (เช่น เป็นแบบอย่างให้จีนไปถล่มไต้หวัน) ก็ให้จีนไปคิดเอาเองว่า อุตส่าห์สร้างเศรษฐกิจกับเทคโนโลยีมาจนดีดิบขนาดนี้ เห็นรัสเซียโดนแทงเละเป็นศพ (ในทางเศรษฐกิจ) แล้วจะยังกล้าทำอยู่ไหม
- เรื่องที่ว่ายอมแล้วจะเป็นการที่โลกฝั่งตะวันตกยอมให้กับรัสเซีย --> ก็ย้อนกลับไป bullet เดิมว่า ฝั่งตะวันตกนี่นอกจาก sanction แล้วก็ไม่เห็นว่าจะช่วยห่าอะไรเพิ่มได้เลย
- ถ้าในช่วงอาทิตย์นี้ ยูเครนกับรัสเซียคุยกันที่ตูรกีได้ว่า ยูเครนจะยอมตามสามข้อนี้ คิดว่าสงครามจบแน่นอน ส่วนเรื่องจัดระเบียบโลกใหม่ แอบคิดว่าเกิดขึ้นตั้งแต่ตอนที่ปูตินตัดสินใจถล่มยูเครนแล้ว

ส่วนถ้า ปธน. ยูเครนไม่ยอม

- ยูเครนกลายเป็นซีเรีย สงครามยื้อเกินสองสามปีแน่นอน
- ยูโรปเจอคลื่นคนอพยพ แต่คราวนี้จะหนักกว่าตอนซีเรียหลายเท่ามาก ๆ
- ข้อดีอย่างเดียวคือคนอพยพเป็นคนยุโรปด้วยกันเอง ศาสนาเดียวกัน ทัศนคติใกล้เคียงกัน
- ทุกอย่างเหมือนสงครามซีเรีย คือชาติตะวันตกทำอะไรไม่ได้นอกจากใส่ไฟ (ให้อาวุธ) ไปเรื่ิอย ๆ จนกว่าฝั่งใดฝั่งหนึ่งจะหมดแรง ซึ่งเดาได้ว่าก็น่าจะเป็นยูเครนนั่นแหละ

เรื่องที่ว่าปูตินจะลงนิวเคลียร์
- ไม่มีทาง ล้าน%
- ถ้าลงเมื่อไหร่บอกด้วยนะ จะไปดำนำดูปักการัง ร้องเพลง เรียนเล่นกีต้าร์แล้วก็ล้มเลิกแผนการเรียนต่อ เพราะคิดว่าอีกไม่นานก็น่าจะตายห่ากันทั้งโลก

ความจริงถ้าสามารถบอก ปธน. ยูเครนได้ตอนนี้ก็อยากบอกว่ายอมเถอะ คนตายเท่านี้คนยังไม่ด่าหรอกว่าถ้าหยุดสงครามแล้วถือว่าหยามคนที่ยอมสู้จนตาย เพราะคิดว่าถ้าไม่ยอมตอนนี้ คนตายเป็นเบือมากกว่านี้หลายเท่า เศรษฐกิจยูเครนจะเน่าเหมือนซีเรีย และคิดว่าคงจะไม่กลับเป็นเหมือนเดิมในทศวรรษนี้แน่ ๆ

แล้วตอนยอม ก็ตะโกนบอกกลับพวก nato ด้วยนะว่า idi nahui

ปล. เขียนมานี้ไม่ได้บอกว่าเชียร์ปูติน

ปล.2 ส่วนคนที่โลกสวยบอกว่ายูเครนอย่าไปยอมเค้า กุพนันได้เลยว่าพวกเชียร์สงครามแม่งไม่เคยไปนอนค่าย รด. ติดกันห้าวัน