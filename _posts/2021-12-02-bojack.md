---
title: "วิเคราะห์ตัวละคร BoJack ในเรื่อง BoJack Horseman"
tags: AmericanSeries
cardimage: "images/bojack.jpg"
---

ถ้าใครเคยตามดู BoJack Horseman จะพบว่าตัวละครเอกของเรื่องนั้น (ที่มีชื่อตามชื่อเรื่อง) ไม่ใช่คนดีเอาเสียเลย

เกิดมาในครอบครัวที่พ่อแม่รังเกียจ BoJack มีปมในใจตั้งแต่เด็กและน่าจะเป็นสาเหตุที่ทำให้เขาติดเหล้า (alcoholism) ในเวลาต่อมาและไม่เคยหาย เขาเติบโตและได้เข้าสู่วงการบันเทิง โดยผู้กำกับซิตคอม Horsing Around ในยุค 90s นามว่า Herb Kazzaz ได้ชวนเขาเข้ามาเป็นตัวละครในเรื่อง หลังจากนั้นเขาได้เจอกับ Sarah Lynn (ที่ชีวิตก็พังพอ ๆ กันเพราะแม่ของเธอบังคับให้เธอเข้าวงการตั้งแต่เด็ก) ซึ่งตอนนั้นอายุได้ประมาณเก้าปีเศษ เธอถูก BoJack เกลี่ยกล่อมให้เธอต้องทุ่มเทชีวิตของเธอเพื่อแฟนคลับของเธอเท่านั้น

กระทั่งวันหนึ่งที่ Kazzaz ซึ่งก็ได้เป็นคนสนิทของ BoJack ถูกเปิดโปงว่าเป็นชายรักชาย ซึ่งในสมัยนั้นเป็นเรื่องที่ไม่ค่อยเป็นที่ยอมรับ Kazzaz ถูกไล่ออก และ BoJack ก็ไม่เคยติดต่อเขากลับเลย (และก็กลายเป็นความผิดพลาดอีกอย่างในชีวิตเขา เพราะสุดท้าย Kazzaz ก็ไม่เคยยกโทษให้เขาเลยในเรื่องนี้)

ล่วงเลยมาถึงช่วงปี 2010s ที่ BoJack กลายเป็นดาราตกกระป๋อง เอเจนท์ของเขา Princess Carolyn จึงอยากให้เขาเขียนหนังสืออัตชีวประวัติของตัวเอง เขาได้เจอกับนักเขียน Diane Nguyen และทั้ง ๆ ที่รู้ว่าเธอมีแฟนอยู่แล้ว เขาก็ดันไปมีความสัมพันธ์กับเธออีก (แต่สุดท้ายก็ลงเอยเป็นเพื่อนกัน)

เรื่องนี้ยาวไปจนถึงหกซีซั่น แต่ละช่วงจะมีความผิดพลาดที่ BoJack ได้ทำไปในช่วงชีวิตเขา ทั้งไปมีเซ็กซ์กับ Sarah Lynn ซึ่งเคยเป็นนักแสดงวัยเด็กที่แสดงกับเขา ทั้งเกือบไปมีอะไรกับลูกสาวของเพื่อนเก่า ไปจนถึงมีอะไรกับแฟนของเพื่อนเขา Todd Chavez ไปจนถึงตอนที่น่าจะเป็นจุดพีคที่สุด คือตอนที่ BoJack ชวน Sarah Lynn มาเสพยา ทั้งที่ตอนนั้นเป็นช่วงที่ Sarah Lynn กำลังอยู่ในช่วง Rehab ซึ่งต่อมา Sarah Lynn ก็ตายระหว่างที่ไปเที่ยวท้องฟ้าจำลองกับ BoJack ซึ่งตอนแรกในซีรีย์ก็บอกแค่ว่า Sarah Lynn น่าจะตายระหว่างที่อยู่กับ BoJack จริง ๆ โดยเขาก็พยายามช่วยเธอโดยการไปโรงพยาบาลแล้ว แต่พอถึงซีซันสุดท้าย ดันเฉลยว่า BoJack ทิ้ง Sarah Lynn ไว้คนเดียวเป็นเวลาถึงสิบเจ็ดนาที ก่อนที่จะทำแสร้งเป็นมาเจอเธออีกครั้ง เพื่อที่จะหลบข้อหาว่าตัวเองพกโคเคนมาเสพกับเธอ

ถ้าลองดูตามซีรีย์จริง ๆ ในช่วงแรก ๆ ของเรื่องราว BoJack คิดว่าการที่ชีวิตของเขาแย่นั้นมาจากการที่เขามีวัยเด็กที่ไม่ดี แต่พอช่วงท้าย ๆ เราจะเริ่มเห็นว่าทุกอย่างที่เป็นเรื่องร้าย ๆ ในชีวิตเขาเกิดจากการตัดสินใจของเขาเองทั้งหมด ถ้าตอนนั้นเขากลับไปทัก Herb Kazzaz บ้าง, ถ้าตอนนั้นเขาไม่ชวน Sarah Lynn ไปเสพยา, ฯลฯ

เราว่าเรื่องนี้ที่มันเจ๋งมาก ๆ ก็คือ ทุกอย่างที่ทุกตัวละครในเรื่องกระทำลงไป ไม่ว่าจะเป็นเรื่องเล็กใหญ่ มีผลไปจนถึงช่วงหลังของซีรีย์ทั้งหมด (ไม่ว่าจะอยู่คนละซีซันก็ตาม) อย่างเช่นเรื่องที่ BoJack ไปมีอะไรกับ Sarah Lynn ในช่วงแรก ๆ ของเรื่อง ถ้าเป็นซีรีย์อื่นเรื่องนี้อาจจะถูกลืมไปนานแล้ว แต่ซีรีย์นี้กลับเอาเรื่องนี้มาใหม่ในช่วงซีซันสุดท้าย เพื่อให้เน้นว่านิสัยของ BoJack นั้นคือการที่เขามักจะ manipulate ผู้หญิงคนอื่น โดยที่เขาอาจจะรู้ตัวหรือไม่ก็ตาม

ในตอนจบ (ซึ่งชอบมาก) BoJack บอกกับ Todd ว่าการที่เขาได้อยู่ในคุก (ติดคดีเรื่องฆ่า Sarah Lynn) ทำให้เขาได้ใช้ชีวิตแบบที่มีระเบียบพอสมคร จนเขากลัวว่าถ้าเขาออกมาจากคุก เขาจะกลับมาติดเหล้าติดยา และทำให้ชีวิตคนอื่นพังอีก แต่ Todd กลับบอกแบบนี้ว่า:

**BoJack:** I'm trying to set little goals for myself. Like, in a couple months, I'll beat my record for being sober.

**Todd:** Nice!

**BoJack:** Yeah, so that's something to aim for, but then uh, after that—

**Todd:** After that, you'll beat your record again. Everyday you'll set a new record.

**BoJack:** Sure. But it's easy now. In jail. I don't have to make any choices for myself. I worry about what's going to happen when I get out, what if I relapse again?

**Todd:** Then you'll get sober again—

เรารู้สึกว่าความจริงแล้วชีวิตคนเราก็มีอยู่แค่นี้เอง เราฝืนการกระทำที่ไม่ดีในทุก ๆ วัน แต่เราต่างก็ไม่ใช่คนที่ละกิเลสตัณหาได้ทั้งหมดนี่นา สุดท้ายถ้าเราทำพลาดอะไรไป เราก็ไม่กลับไปทำผิดอีก แล้วเราก็จะกลับฟื้นคืนมาจากความผิดพลาดนั้นอีกครั้ง
